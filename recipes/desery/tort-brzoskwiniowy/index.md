---
title: Tort brzoskwiniowy
date: '2020-07-26T15:10:36Z'
required_time: 150min
tags:
 - ciasto
 - biszkoptowe
 - owocowe
---

Puszysty, lekki i delikatnie owocowy

<!---- splitter ---->

## Lista zakupów
### Biszkopt
- 5 jajek
- 125g mąki tortowej
- 50g mąki ziemniaczanej
- 100-110g cukru
- szczypta soli

### Nasączenie
- 2-3 duże pomarańcze

### Przełożenie
- 1 budyń waniliowy na 0,5l mleka
- 0,5l mleka
- razem 4 łyżki cukru
- 500g serka mascarpone
- 3-4 brzoskwinie

<!---- splitter ---->

## Przygotowanie

Na biszkopt w tortownicy 21cm (6cm wysokości). 
Biszkopt można upiec dzień wcześniej.

### Biszkopt
Jajka wyjąć z lodówki do ocieplenia (lub ogrzać w ciepłej wodzie przez 20min).
Białka oddzielić od żółtek. Białka ubić na najwyższych obrotach miksera na sztywną pianę (nie przebić).
Ciągle ubijając dodać sól. Dodawać po jednej łyżce cukier i miksować aż się dobrze zmiesza. Piana na koniec ubijania
 cukru
 powinna być sztywna i błyszcząca.
Następnie dalej ubijać dodając po jednym żółtku. Po zmieszaniu zakończyć ubijanie.

Mąki przesiać do osobnej miski. Dodać do reszty składników w dwóch porcjach. Oba razy zamieszać tylko do połączenia
 składników.
 
 Ciasto wylać do tortownicy wyłożonej papierem do pieczenia.
 
 Piekarnik nagrzać do 170 stopni. Ciasto piec przez 30-35 min, do suchecho patyczka.
 
 Po ostygnięciu biszkopt przeciąć wzdłuż na trzy blaty.
 
 ### I reszta
 Wycisnąć sok z pomarańczy i nasączyć każdy z blatów dość dużą ilością soku (można użyć łyżeczki). Nasączać od górnej
  strony, górny blat można od spodu, jeżeli wierzch jest przypieczony.
 
 Ugotować budyń z 4 łyżkami cukru w 0,5l mleka.
 Po ostudzeniu zmiksować krótko z serkiem mascarpone, do połączenia składników. 
 Krem przechowywać w lodówce do czasu nakładania.
 
 Brzoskwinie obrać, pokroić w plasterki.
 Wykładać na pierwszy i drugi blat dość grubą warstwą (moża podwójnie), zostawić kilka plasterków do ozdoby góry tortu.
 
 Na owoce wykładać krem. Trochę kremu można zostawić na górę i boki.
 
 Złożyć blaty biszkoptu z dodatkami, przykryć górną częścią. 
 Całość posmarować resztą kremu, a na górze ułożyć pozostałe owoce.
 
 Tort schłodzić przez ok. 1h w lodówce przed podaniem. 
 Przechowywać w lodówce.
 
 
 
 
