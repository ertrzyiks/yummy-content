---
title: Bułeczki cynamonowe
date: '2019-10-01T09:46:45Z'
required_time: 180min
tags:
 - drożdżowe
---

Dwa talerze cynamonowego szczęścia

<!---- splitter ---->

## Lista zakupów

Ciasto:
- 250ml mleka
- 30g drożdży
- 500g mąki pszennej
- 50g cukru
- szczypta soli
- 1 jajko
- 2 żółtka
- 70g masła
- 1 jajko + 2 łyżki mleka do posmarowania

Nadzienie:
- 70g masła
- 20g cynamonu
- 0,5 szklanki cukru
- 2 łyżki cukru wanilinowego

<!---- splitter ---->

## Przygotowanie

Zarobić rozczyn drożdżowy - do miseczki pokruszyć drożdże i zalać ciepłym mlekiem. Jeżeli mleko jest bez laktozy, dodać łyżeczkę cukru. Przykryć szmatką i odstawić na 10 min do wyrośnięcia.

Mąkę przesiać do miski, dodać cukier i sól. Wlać wyrośnięte drożdże i zamieszać. Dodać jajko i żółtka i wyrabiać ciasto 5 min. Po tym czasie dodać ciepłe masło. Wyrabiać jeszcze 10 min aż konsystencja ciasta będzie sprężysta. Gotowe ciasto w misce przykryć szmatką i odstawić do wyrośnięcia na 1,5 godziny.

Masło na nadzienie rozpuścić, a pozostałe składniki wymieszać.

Ciasto zagnieść na gładką kulkę bez pęcherzy powietrza i podzielić na dwie części. Każdą rozwałkować na kwadrat. Posmarować roztopionym masłem i posypać mieszanką cynamonu z cukrem. Ciasto zwinąć w rulonik i pokroić w poprzek na roladki o grubości ok. 2cm.
Ułożyć je na blaszce wyłożonej papierem do pieczenia zostawiając odstępy.
Pozostawić do wyrośnięcia jeszcze na 45 min.

Piekarnik nagrzać do 180 stopni.
Bułeczki z wierzchu posmarować mieszaniną jajka i mleka dla ładnego koloru. Piec ok. 20 min aż się zarumienią.
