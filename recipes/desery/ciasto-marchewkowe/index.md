---
title: Ciasto marchewkowe
date: '2019-12-27T14:01:18Z'
required_time: 120min
tags:
 - święta
 - ciasto
---

Warzywna słodycz na święta

<!---- splitter ---->

## Lista zakupów
- 2 jajka
- 120g cukru
- 150ml oleju roślinnego
- 200g marchewki
- 50g orzechów włoskich lub pekan
- 1 pomarańcza
- 50g wiórków kokosowych
- 200g mąki
- pół łyżeczki proszku do pieczenia
- 1,5 łyżeczki sody oczyszczonej
- 2 łyżeczki przyprawy piernikowej

### Polewa
- 250g sera mascarpone
- 1/5 szklanki cukru pudru
- 1,5 łyżki soku z cytryny
- orzechy włoskie lub pekan do dekoracji

<!---- splitter ---->

## Przygotowanie
Jajka wyjąć do ocieplenia.

Całe jajka ubić do podwojenia objętości. Następnie dalej ubijać dodając cukier po jednej łyżce (ok. 8-10 min).
Wciąż miksując dolewać cienkim strumieniem olej.

Marchewkę obrać i zetrzeć na małych oczkach. Odcisnąć z nadmiaru soku. Pomarańczę obrać i pokroić w drobną kostkę. Orzechy posiekać. Razem z wiórkami kokosowymi wszystko dorzucić do ubitych jajek i delikatnie wymieszać.

Piekarnik nagrzać do 150 stopni.

Do osobnej miski przesiać mąkę, proszek do pieczenia, sodę, przyprawę piernikową i szczyptę soli i dokładnie wymieszać.
Przesypać do ubitych jajek i delikatnie wymieszać drewnianą łyżką.

Tortownicę o średnicy 22-24 cm wyłożyć papierem do pieczenia i wyłożyć na nią ciasto.
Piec przez 1 godzinę, do suchego patyczka.

### Polewa
Mascarpone ubijać z cukrem pudrem, sokiem z cytryny i szczyptą soli przez ok. 2 min aż zwiększy swoją objętość.

Wystudzone ciasto przeciąć poziomo na pół. Posmarować kremem w środku i na wierzchu ciasta. Wierzch udekorować orzechami.
